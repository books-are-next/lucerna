<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: -30px; margin: 0px 0px 0px 30px; text-align: justify;}

  p.sgc-1 {font-style: italic; text-indent: 0px; margin: 0px}

  p.sgc-3 {font-style: italic}
  p.sgc-2 {font-style: italic; text-indent: 0px; margin: 0px}

  p.sgc-5 {font-weight: bold}
  /*]]>*/
  </style>
</head>

<body>
  <h3 id="heading_id_2">Výstup 8.</h3>

  <p class="sgc-3">Klásková, předešlí, pak Žan.</p>

  <p class="sgc-3">&nbsp;</p>

  <p><b>Klásková</b> (vystupuje po schodech, ale ještě ne nahoře). Je tu Hanička?</p>

  <p><b>Mlynář.</b> Hanička? Jak by tu byla? Co se stalo?&nbsp;</p>

  <p><b>Kněžna</b> (před se). To hrabě něco —&nbsp;</p>

  <p><b>Klásková.</b> Běžela za vámi.&nbsp;</p>

  <p><b>Kněžna.</b> Ah!</p>

  <p><b>Mlynář</b> (zaražen). A já tady —&nbsp;</p>

  <p><b>Klásková</b> (vystoupí, zůstane u dveří). A když odběhla přišli pro ni do mlýna.&nbsp;</p>

  <p><b>Mlynář</b> (prudce). Kdo?&nbsp;</p>

  <p><b>Klásková.</b> <b>Vrchní.</b></p>

  <p><b>Mlynář</b> (obrátí se po kněžně). Slyšíte?&nbsp;</p>

  <p><b>Klásková</b> (s úsměškem). Ale přišli po všem. Hanička pryč — A tak se otočili, a rovnou na lípu.&nbsp;</p>

  <p><b>Kněžna.</b> Není možná!&nbsp;</p>

  <p><b>Mlynář.</b> Jak to víte?</p>

  <p><b>Klásková.</b> Pověděl mi to ten hastrman hastrmanská. Váš hastrman, od vašeho mlejna. Číhal na Haničku na palouku pod starou lipou a tam jsem ho chytla. Chytla, jsem krkavec ženská, krkavec, jak jste mne uctil; ale krkavec užitečný pták. Zobla jsem hastrmana, skrotila a hnala před sebou po suchu, jehličím až sem, a byla bych vám ho i přivedla, ale tu jsem vrazila dole na tři krále, smutné dopilkuby, ztratil se jim čtvrtý, primarius, učitelský. Jen jsem se s nimi omrkla, vodní panáček se mně vyškub', a jak ucítil jezero, hned měl větší sílu, vyškub se a žbluňk do vody —</p>

  <p><b>Mlynář.</b> Kde je Hanička?</p>

  <p><b>Klásková.</b> To nevím.</p>

  <p><b>Mlynář.</b> A co lípa —</p>

  <p><b>Klásková.</b> Jak jsem řekla, na tu už šli —</p>

  <p><b>Mlynář</b> (ku kněžně). Slyšíte, paní kněžno? Ó hanba, hanba, že jste mohla tomu pomáhat, že jste mne sem zavedla a mne tu zdržela. Proto jste mne lákala do města, proto jste slibovala, aby mohli ukrást Haničku, aby mohli dodupat mé právo, lípu porazit, posmívat se jí a nám —</p>

  <p><b>Kněžna.</b> Křivdíte mi, nevěděla jsem o ničem.</p>

  <p><b>Mlynář.</b> Teď zapíráte, ale běda vašim pomahačům! (Odkvapí po schodech v pravo.)</p>

  <p><b>Klásková</b> (jež stojíc níže ve schodech vše překvapeně pozorovala hledí za mlynářem, pak začne kývat dolů šumařům, ale nesestoupí docela. Tlumeně volá:) Klásku! Zimo! —</p>

  <p><b>Kněžna</b> (s povzdechem). To klid tajuplné samoty! Můj sen! Ó srdce lidské, neklid jsi. Mír prchá všude, jak se ozve jen tvůj tep. Ta cesta měla být mu zkouškou, trestem, a já sama jsem trestána. Co si o mně myslí! Do čeho mne ti služební horlivci zavedli! Abych byla v nenávisti. To za ten sen — (Odejde dveřmi na levo.)</p>

  <p><b>Žan</b> (vezme lucernu a odejde za ní).</p>
</body>
</html>
