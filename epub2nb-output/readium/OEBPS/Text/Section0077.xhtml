<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: -30px; margin: 0px 0px 0px 30px; text-align: justify;}

  p.sgc-1 {font-style: italic; text-indent: 0px; margin: 0px}

  p.sgc-3 {font-style: italic; text-indent: 0px; margin: 0px}
  p.sgc-2 {font-style: italic; text-indent: 0px; margin: 0px}

  p.sgc-5 {font-weight: bold}
  /*]]>*/
  </style>
</head>

<body>
  <h3 id="heading_id_2">Výstup 3.</h3>

  <p class="sgc-3">Vrchní, několik pacholků nesoucích sekery a pilu, Braha mezi nimi spoután provazem na rukou. Zajíček.</p>

  <p class="sgc-5">&nbsp;</p>

  <p><b>Vrchní</b> (z pravá). Tu je, tu jistě je; a to je ta lípa proklatá. Aj, hle pan učitelský mládenec. Co on tu dělá —</p>

  <p><b>Zajíček.</b> Prosím, chtěli jsme hrát kasací.&nbsp;</p>

  <p><b>Vrchní</b> (posměšně). Tady a kasací! Komu pak, on šelmo, on — (náhle z prudka) Kde je to děvče ze mlýna!&nbsp;</p>

  <p><b>Zajíček</b> (polekán). Hanička —&nbsp;</p>

  <p><b>Vrchní</b> (ostře uhodí jako na jisto). Byla tu.&nbsp;</p>

  <p><b>Zajíček</b> (ve zmatku). Byla — to jest —&nbsp;</p>

  <p><b>Vrchní.</b> Kde je, kam šla?&nbsp;</p>

  <p><b>Zajíček.</b> Prosím, to nevím.&nbsp;</p>

  <p><b>Vrchní.</b> Schovala se tu.&nbsp;</p>

  <p><b>Zajíček.</b> Prosím, to nevím.</p>

  <p><b>Vrchní.</b> Neví, on neví! Jak by nevěděl, když má s mlynářem spolky. On jistě ví, že tu mají skrýš. Ven s 0tím.</p>

  <p><b>Zajíček.</b> Já o skrejši nevím.</p>

  <p><b>Vrchní.</b> Ani o té holce. Tak! To je učitelský, ten má vést mládež k poslušnosti! Rebellant je.</p>

  <p><b>Zajíček</b> (se lekne). Prosím ne, to nejsem, urozený jemnostpane direktor —</p>

  <p><b>Vrchní.</b> Je a jaký poťouchlý a zatvrzelý. Školu v městečku by chtěl kantorem být a regentem chori, to ano, mít hodný sobotales a deputát, kolik sáhů drev a koledy, to ano a k tomu velkou štolu, to ano —</p>

  <p><b>Zajíček</b> (temně). Bože, bože!</p>

  <p><b>Vrchní.</b> Ale být při vrchnosti, říct, kde to děvče je, to ne.</p>

  <p><b>Zajíček.</b> Jejich urozenosti, jemnostpane direktor smilujou se —</p>

  <p><b>Vrchní.</b> Smiloval se on! Nad svou Dorničkou se smiloval. Ta čeká, čeká, ráda by se vdala, a teď, kdyby mohla, kdyby on mohl dostat v městečku školu — A dostal by ji — ale musil by říct, kde je ten nalezenec, jenž patří vlastně vrchnosti. Pamatoval na Dorničku —</p>

  <p><b>Zajíček</b> (temně před se). Dorničku mít, za varhanami sedat —</p>

  <p><b>Braha.</b> Byl byste churota v příkopě nicoty vyválená —</p>

  <p><b>Vrchní</b> (se na něj oboří). Mlčet! (K Zajíčkovi.) Tedy — Poví-li, nastoupí hned zejtra na místo kantora —</p>

  <p><b>Zajíček.</b> Milosti — bože — A co bude s Haničkou kdybych řek' — Co se s ní stane —</p>

  <p><b>Vrchní.</b> Jak je právo a moc: půjde do dvora za děvku.</p>

  <p><b>Zajíček</b> (se vztyčí a rozhodně, prudce zvolá). Ne, to ne! Nepovím!</p>

  <p><b>Braha</b> (radostně). Pane učitelský!</p>

  <p><b>Vrchní</b> (vztekle). Takhle, takhle se opovažuje hladový učitelský? Spomocníček? Ale už jím není, od této chvíle jím není: propouštím ho ze služby.</p>

  <p><b>Zajíček.</b> Bez místa!</p>

  <p><b>Vrchní.</b> Propouštím ho a na vojnu ho dám odvést nepoví-li —</p>

  <p><b>Zajíček</b> (mlčí).&nbsp;</p>

  <p><b>Vrchní.</b> Tedy nepoví.</p>

  <p><b>Zajíček.</b> Ne. Nežli připustit takové násilí, aby <b>Hanička</b> byla ponížena, zneuctěna —&nbsp;</p>

  <p><b>Braha</b>. Pán Bůh zaplať!</p>

  <p><b>Vrchní.</b> Tedy ne. (K pacholkům.) Tak na lípu. Porazíte ji hned, bez okolků.</p>

  <p><b>Zajíček</b> (se lekne a bezděky se opře o lípu). Porazit ji —</p>

  <p><b>Vrchní.</b> Honem, pospěšte si!</p>

  <p><b>První, druhý pachotek</b> (se sekerami jdou k lípě).&nbsp;</p>

  <p><b>Třetí pacholek</b> (s pilou).</p>

  <p><b>Zajíček</b> (vzpomene si bezděky na Haniččinu píseň a říká si ustrašeně). Když ponejprv ťali, dřevo zavzdychalo. První pacholek (na Zajíčka). Pryč!&nbsp;</p>

  <p><b>Zajíček</b> (stojí).</p>

  <p><b>Druhý pacholek</b> (jej odstrčí). Pryč, povídám.&nbsp;</p>

  <p><b>Vrchní.</b> Začněte, sekejte!</p>

  <p><b>Zajíček</b> (třesa se říká si). Krev se vyprýštila (pojednou). Počkejte!</p>

  <p><b>Pacholek</b> (spustí napřaženou sekeru).</p>

  <p><b>Zajíček</b> (sepne ruce, k vrchnímu). Milost — Pro bůh, ať toho nechají!</p>

  <p><b>Vrchní.</b> Tak, jemu jde i o lípu! Nebo— ah (svitne mu). Tam tedy je! (prudce k pacholkům.) Zasekněte, sekejte a pak pilu, rychle —</p>

  <p><b>Učitelský</b> (dere se k lípě). Ne, nezatnete, nesmíte protože —</p>
</body>
</html>
