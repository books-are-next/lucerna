<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: -30px; margin: 0px 0px 0px 30px; text-align: justify;}

  p.sgc-1 {font-style: italic; text-indent: 0px; margin: 0px}

  p.sgc-3 {font-style: italic}
  p.sgc-2 {font-style: italic; text-indent: 0px; margin: 0px 0px 0px 0px}

  p.sgc-5 {font-weight: bold}
  /*]]>*/
  </style>
</head>

<body>
  <h3 id="heading_id_2">Výstup 15.</h3>

  <p class="sgc-3">Vrchní, předešlí.</p>

  <p class="sgc-3">&nbsp;</p>

  <p><b>Vrchní</b> (stane u dveří, rozhlíží se).</p>

  <p><b>Zajíček</b> (jej úzkostně pozoruje a ustupuje do pozadí ku dveřím.</p>

  <p><b>Vrchní.</b> Byl tu mušketýr?</p>

  <p><b>Mlynář.</b> Byl a vyřídil.</p>

  <p><b>Vrchní.</b> A co vy —</p>

  <p><b>Mlynář.</b> To mušketýr snad také vyřídil.</p>

  <p><b>Vrchní.</b> Jestliže dobře vyřídil, byla by to od vás, mlynáři, rebelie. Co by řekli nahoře! Teď opakuju já, já vrchní, a poroučím, že na uvítanou Její Jasnosti vyjedete rejtharsky, a že vinšem uvítáte —</p>

  <p><b>Mlynář</b> (vpadne). Nepojedu a vinšem vítat, to teprve ne. Za to, že chcete mou starou lípu porazit a půdu její vzít, za to, že musím bránit svůj majetek a starodávné právo, za to měl bych —</p>

  <p><b>Vrchní</b> (vpadne). Právo! Právo! A starodávné právo! Právě, že je tak starodávné, proto už nic neplatí. A ostatek, právo, neprávo; shora mně přikázali a dost. A já bych vám radil, abyste nechal soudů, abyste se poddal, nebo co zmůžete, co pořídíte? Jen poddat se, a na to, co jmenujete svým právem, zapomenout.</p>

  <p><b>Mlynář.</b> Zapomenout? Na vlastní, staré, dobré právo zapomenout? Kdo zapomene ran, kterými jej ponížili, zůstává bitým psem, a kdo zapomene na své právo, ať je sluhou, ať otrokem! A vy, kdybyste nebyl zapomněl, z čeho jste pošel, že i vy jste naší krve</p>

  <p><b>Vrchní.</b> Mlčet! Jaká troufalost! Pamatujte si, že plním svou povinnost a dost. Tedy nepojedete?&nbsp;</p>

  <p><b>Mlynář.</b> Ne.&nbsp;</p>

  <p><b>Vrchní.</b> Nebudete vítat?&nbsp;</p>

  <p><b>Mlynář</b>. Ne.</p>

  <p><b>Vrchní.</b> Ale tu ta holčina půjde za družici. Tady se nemůžete ohánět žádným právem. Je sirotek a patří vrchnosti.</p>

  <p><b>Mlynář.</b> Ale není z tohoto panství.</p>

  <p><b>Braha.</b> To není, ne. Já ji našel, já ji sem přivedl. Všude nás odbývali, jen tady ve mlýně se smilovali a přijali sirotka, ubohé dítě, jako za své,</p>

  <p><b>Vrchní.</b> Ale proto není jejich. (K Haničce.) Vystrojíš se a přijdeš.</p>

  <p><b>Hanička.</b> Ó, to se načekáte!</p>

  <p><b>Mlynář.</b> A kdyby i chtěla jít, nenechal bych ji.</p>

  <p><b>Vrchní.</b> Furiante! Nehrej si na zemana. A jsi přece poddaný a máš povinnost. A abys nezapomněl (velitelsky, přísně) lucernu dolů a ven s ní nade dvéře.</p>

  <p>&nbsp;</p>

  <p class="sgc-2">Počíná prosvitat od měsíce.&nbsp;</p>

  <p class="sgc-2">&nbsp;</p>

  <p><b>Mlynář.</b> Rozbiju ji.</p>

  <p><b>Zajíček</b> (se lekne a vyklouzne dveřmi na síň).&nbsp;</p>

  <p><b>Klásek</b> (jenž to zpozoroval, ohlédne se po ženě a vyběhne tiše za Zajíčkem).</p>

  <p><b>Klásková</b> (sledujíc spor, hned si toho nevšimne).</p>

  <p><b>Vrchní.</b> Ale ne svou povinnost. To by vrchnost sama musila rozbít lucernu a, haha, to se načekáte. (Zhurta.) Lucernu ven nade dvéře!</p>

  <p><b>Mlynář.</b> Až tu bude vrchnost. Dříve ne!</p>

  <p><b>Vrchní.</b> To bude brzo. A brzo také uslyšíte víc. (Odejde.)</p>

  <p><b>Klásková.</b> Tohle je krkavec, pane otče. Takový tuhle na mého (obrátí se po muži) ah — i ten! No počkej! (Rychle odejde.)</p>
</body>
</html>
