<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: -30px; margin: 0px 0px 0px 30px; text-align: justify;}

  p.sgc-1 {font-style: italic; text-indent: 0px; margin: 0px}

  p.sgc-3  {font-style: italic; text-indent: 0px; margin: 0px 0px 0px 0px}
  p.sgc-2 {font-style: italic; text-indent: 0px; margin: 0px 0px 0px 0px}

  p.sgc-5 {font-weight: bold}
  /*]]>*/
  </style>
</head>

<body>
  <h3 id="heading_id_2">Výstup 9.</h3>

  <p class="sgc-3">Vrchní, polesný, důchodní, kontribuční, pojezdný, farář, pan Franc, Kroužilka, rychtáři, družice s kytkou, družičky.</p>

  <p>&nbsp;</p>

  <p><b>Vrchní</b> (zardělý, zpocený, šátek v ruce, vcházeje, poroučí panu Francovi tlumeně, ale vzrušeně). Pane Franc, držejí to — špalír — (k úředníkům). Za mnou. (Jde, ukláněje se, ku křeslu).</p>

  <p><b>Úředníci</b> (z hluboka se uklánějíce postaví se v pravo Farář v levo před křeslem).</p>

  <p><b>Pan Franc</b> (postaví také tak rychtáře, z nichž každý má v ruce bílý šátek do cípu a v něm rychtářské právo, rovněž družice postaví také tak v pravo v levo, tak že od křesla do popředí je špalír).</p>

  <p><b>Vrchní</b> (začíná mluvit. Na hlase mu znáti, že je rozčilen). Nejjasnější, vzácné vznešenosti, nejmilostivější paní, paní kněžno ! Toužebně — eh — dlouho, toužebně očekávaný den —</p>

  <p><b>Dvořan</b> (jenž lorgnonem prohlížel shromáždění, obrátí se po kněžně).</p>

  <p><b>Kněžna</b> (usmívajíc se). Pan vrchní —</p>

  <p><b>Vrchní.</b> K službám, ano, chtěl jsem právě —</p>

  <p><b>Kněžna.</b> Jsem přesvědčena o vaší oddanosti, cítím, co hodláte říci, děkuji vám a všem pánům za projev citů i za slavné uvítání.</p>

  <p><b>Vrchní</b> (popleten). K službám — nenadáli jsme se — račte prominout, já, já — ještě tuhle —</p>

  <p><b>Kněžna</b> (rychle). Chcete uvést rychtáře.</p>

  <p><b>Kroužilka</b> (vyrazí před kněžnu a kloní se).</p>

  <p><b>Vrchní.</b> Počkejte!</p>

  <p><b>Kroužilka</b> (drmolivě). Tteteď jjajá —&nbsp;</p>

  <p><b>Kněžna.</b> Nechte jej.</p>

  <p><b>Vrchní</b> (ke Kroužilkoví tlumeně). Zvolna!</p>

  <p><b>Kroužilka</b> (se po něm obrátí, na hlas). Já vím. (Ku kněžně. Začíná zvolna, přemáhaje se. záhy však upadne v drmolivější tempo). Nej-jas-nější, vzácné poctivosti — pan-no —</p>

  <p><b>Úředníci</b> (trnou).</p>

  <p><b>Vrchní</b> (zuřivě pohlédne na pana France).&nbsp;</p>

  <p><b>Dvořan</b> (nutí se do vážnosti).&nbsp;</p>

  <p><b>Kněžna</b> (usmívajíc se pozoruje).</p>

  <p><b>Kroužilka.</b> Vvítá-áme jejejich mimilosti, jejejich mimilosti vzácné ppoctivosti —</p>

  <p><b>Dvořan.</b> Slibujete poddanost za všechny. Práva!</p>

  <p><b>Vrchní</b> (k rychtářům opakuje). Práva!</p>

  <p><b>Kroužilka</b> (se ohlíží), Dydyť eeště — já —</p>

  <p><b>Rychtáři</b> (pokleknou před kněžnou, vyndají práva z bílých šátků a položí práva na stupeň k nohám kněžniným.</p>

  <p><b>Kroužilka</b> (také tak učiní).</p>

  <p><b>Kněžna.</b> Vracím vám práva, stvrzuji vás. Buďte k jiným spravedliví, na sebe přísní.</p>

  <p><b>Vrchní</b> (podává právo za právem kněžně, kteráž je vrací rychtářům).</p>

  <p><b>Kroužilka.</b> Proprossím, já jsem eště nedoříkal —&nbsp;</p>

  <p><b>Vrchní</b> (pln vzteku, tlumeně). Mlčíte!</p>

  <p><b>Kněžna.</b> Doříkále to až o traktaci, která vám bude připravena.</p>

  <p><b>Votruba</b> (tenkým hlasem). Vivat!</p>

  <p><b>Vrchní</b> (tlumeně k panu Francovi). Hned ho zavřou.</p>

  <p><b>Kněžna</b> (vstávajíc). Propouštím vás v milosti, pánové, jsouc potěšena vaším uvítáním; (k rychtářům) též vás.</p>

  <p><b>Družice</b> (s kytkou, již nepokojná, že nemohla říkat, obrátí se k faráři plačky). Jemnostpane —</p>

  <p><b>Farář</b> (ku kněžně). Jasnosti, družička —&nbsp;</p>

  <p><b>Družice</b> (vyrazivši, začne odřikávati). Mnohá léta v blažené spokojenosti —</p>

  <p><b>Farář</b> (uleknuv se, připomíná tlumeně) Titul! Titul!&nbsp;</p>

  <p><b>Družice</b> (nedbajíc). pak ať dojdou věčné radosti — věc — věc —</p>

  <p><b>Kněžna.</b> Děkuji ti a ta kytka je jistě má.&nbsp;</p>

  <p><b>Farář</b> (tiše). Podej kytku.</p>

  <p><b>Družice</b> (ji podá).</p>

  <p><b>Kněžna.</b> Děkuju, hezké to bylo, propouštím vás.</p>

  <p>&nbsp;</p>

  <p class="sgc-2">(Všichni odcházejí uklánčjíce se.)</p>

  <p class="sgc-2">&nbsp;</p>

  <p><b>Vrchní.</b> Jasnosti, já bych poníženě prosil —&nbsp;</p>

  <p><b>Kněžna</b> (netrpělivě). Ale jen zkrátka.</p>
</body>
</html>
