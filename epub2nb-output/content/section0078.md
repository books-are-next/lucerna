---
contentType: drama
---

### Výstup 4.

Mlynář, předešlí.

**Mlynář** (z leva, vyrazí z lesa). Opovážíte-li se — (udeří na pacholky). Pryč! (Jednomu vytrhne sekeru.)

**Zajíček.** Bože!

**Braha** (prodere se k mlynáři, vztyčuje svázané ruce). Pane otče! Já vám pomožu — Ale vidíte, (ukazuje ruce) ty churoty mne —

**Mlynář** (přesekne provaz, postaví se před lípu. K vrchnímu). Pojďte, pojďte, pane vrchní. (K pacholkům.) Kdo z vás se hne.

**Braha** (postaví se vedle mlynáře). Kdo se opováží —

**Zajíček** (k mlynáři). Hanička je zachráněna. (Postaví se vedle něho.) Je tu, v lípě.

**Vrchní.** Rebellie! (Na pacholky.) Baby, na ně!
