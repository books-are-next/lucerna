<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: -30px; margin: 0px 0px 0px 30px; text-align: justify;}

  p.sgc-1 {font-style: italic; text-indent: 0px; margin: 0px}

  p.sgc-3 {font-style: italic}
  p.sgc-2 {font-style: italic; text-indent: 0px; margin: 0px 0px 0px 0px}

  p.sgc-5 {font-weight: bold}
  /*]]>*/
  </style>
</head>

<body>
  <h3 id="heading_id_2">Výstup 4.</h3>

  <p class="sgc-3">Žan, komorná.</p>

  <p>&nbsp;</p>

  <p><b>Žan</b> (nese stůl s komornou). Do předu, dál do předu, tak —</p>

  <p><b>Komorná.</b> Tak pan hrabě opravdu nepřijde?</p>

  <p><b>Žan.</b> Myslím že ne — Ale proč utíkáte?</p>

  <p><b>Komorná.</b> Já se bojím toho — Pořád jakoby za mnou stál — hh —</p>

  <p><b>Žan.</b> Ten mrtvý klášterník?</p>

  <p><b>Komorná.</b> Neobchází ?</p>

  <p><b>Žan.</b> Někdy</p>

  <p><b>Komorná</b> (slabě vykřikne, chce pryč).&nbsp;</p>

  <p><b>Žan.</b> Blázníte, Terez ? Ještě ty židle. (Ohlédne se v pravo.) Tu nejsou. Vždyť jsem je tuhle postavil.</p>

  <p><b>Komorná</b> (ulekaně). A jsou tamhle a vzhůru nohama!</p>

  <p><b>Žan.</b> Co jste je obracela?</p>

  <p><b>Komorná.</b> Já jich ani v rukou neměla.</p>

  <p><b>Žan.</b> Není možná!</p>

  <p><b>Komorná.</b> Jen si vzpomeňte, ani na krok jsem se od váš nehnula.</p>

  <p><b>Žan.</b> A já je postavil tamhle, a teď jsou — To co jsme byli pro stůl —</p>

  <p><b>Komorná.</b> Ale kdo, kdo — kdo by — Snad ten — huh —</p>

  <p><b>Žan.</b> Ten mrtvý klášterník. Ale není ještě půl noci.&nbsp;</p>

  <p><b>Komorná.</b> Pojďte odtud, pojďte, hrůza mne tu obchází.</p>

  <p><b>Ivan</b> (z hluboká vzdychne).</p>

  <p><b>Komorná.</b> Slyšel jste ? (Chytne Žana za ruku.) Pojďte, prosím vás, pojďte. (Táhne Žana s sebou ku dveřím.)</p>

  <p><b>Žan.</b> Ale, Terez, to snad bylo mámení — (stane u dveří, ohlédne se).</p>

  <p><b>Ivan</b> (na posledním schodu na levo, stojí strnule, mlčky, s očima hrozivě vyjevenýma).</p>

  <p><b>Žan.</b> Oh! (Bezděky se pokřižuje.)</p>

  <p><b>Komorná</b> (vykřikne a vskočí do vnitř).</p>

  <p><b>Žan</b> (za ní).</p>

  <p>&nbsp;</p>

  <p class="sgc-2">Dvéře bouchnou. Je slyšeti, jak rychle, rozčileně otáčejí klíč v zámku.</p>

  <p class="sgc-2">&nbsp;</p>

  <p><b>Ivan.</b> Snad už dají pokoj. (Jde k balustrádě; na ní polosedě vytáhne dýmčičku za pasem, zakřesá, v tom se vychýlí dolů a vyhlíží.) Světlo! Pod stromy v černu — rovně se nese (vyhlíží ke schodům v pravo). Dva jdou a rovnou sem. Plemeno závistné. (Rychle přejde na levo a po schodech dolů.)</p>
</body>
</html>
