<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: -30px; margin: 0px 0px 0px 30px; text-align: justify;}

  p.sgc-1 {font-style: italic; text-indent: 0px; margin: 0px}

  p.sgc-3 {font-style: italic}
  p.sgc-2 {font-style: italic; text-indent: 0px; margin: 0px}

  p.sgc-5 {font-weight: bold}

  span.sgc-7 {font-weight: normal;}
  /*]]>*/
  </style>
</head>

<body>
  <h3 id="heading_id_2">Výstup 9.</h3>

  <p class="sgc-3">Míchal, pak Klásková.</p>

  <p>&nbsp;</p>

  <p><b>Míchal</b> (vykročí zpod lípy). Ti už nepřijdou. A teď, měsíčku, sviť, sviť, a ty, mé sluníčko, přijď! (Vyhlíží na pravo.) Ah, už jde! (Ustoupí pod lípu do stínu.)</p>

  <p><b>Klásková</b> (vyjde z prava, zastaví se, rozhlíží se, spatří Míchala. Zeptá se bez bázně, z ostrá). Kdo je to pod lípou?</p>

  <p><b>Míchal.</b> Já.</p>

  <p><b>Klásková.</b> Mně se zdá, že huhňá. (Z ostrá.) Který pak vy jste?</p>

  <p><b>Míchal</b> (mlčí).</p>

  <p><b>Klásková</b> (ostřeji). No tak, co nemluvíte? Jste-li co kalyho, pojďte na světlo.</p>

  <p><b>Míchal</b> (zhasí lucernu a vystoupí). Já jsem tkalounkář.</p>

  <p><b>Klásková</b> (měří si ho). Vy?</p>

  <p><b>Míchal.</b> Jdu z Kozlova z jarmarku a zabloudil jsem.</p>

  <p><b>Klásková.</b> Co pak tam byl dnes jarmark? A kde máte zboží?</p>

  <p><b>Míchal</b> (ukáže na pentle). Tady, to mně ostalo, ostatek jsem prodal.</p>

  <p><b>Klásková</b> (špičatě). To věřím, že tyhle pentle nechtěli. (Ironicky.) Tak byl dobrý jarmark. To ševci jistě taky všecko odbyli a hrnčíři —</p>

  <p><b>Míchal.</b> Jak to myslíte, proč —</p>

  <p><b>Klásková</b> (z ostra na něj hledí). Protože tam byl ten, co mu voda kape ze šosu. A jak ten přijde o jarmarku mezi ševce, jde jim zboží jako na pochmátku. (Důrazně.) To přec víte —</p>

  <p><b>Míchal</b> (nejistě). No vím — A co s tím, když —</p>

  <p><b>Klásková.</b> Počkejte! Mlčte! A od hrnčířů sám mnoho koupí, hrníčky, aby moh' přiklopovat, víte (doráží) dušičky. To přec taky víte?</p>

  <p><b>Míchal</b> (mrzutě). Dejte pokoj — já — (Chce k mokřině.)</p>

  <p><b>Klásková</b> (mu zastoupí cestu). Počkat, až domluvím; náš to taky dělá, víte, náš — hastrman —</p>

  <p><b>Míchal.</b> Co náš — a co já (chce jít v pravo k mokřině).</p>

  <p><b>Klásková</b> (ho nepustí). Tam nechoďte, tam je mokřina. A ten náš, však ho snad znáte, on lohovský hastrman, co se drží u lohovskýho mlejna —</p>

  <p><b>Míchal</b> (chce zamluvit, vyhrkne). Tam se teď dějí věci!</p>

  <p><b>Klásková.</b> Co! A jak to víte, když jdete z Kozlova z jarmarku?</p>

  <p><b>Míchal.</b> Já to tu výslech; dva ze zámku si povídali, že vrchní šel do mlýna pro Haničku, eh — jako pro sirotka, odvíst to děvče na zámek — hihi —</p>

  <p><b>Klásková</b> (zlostně). A tomu se smějete?</p>

  <p><b>Míchal.</b> Tomu vrchnímu, že hnízdo bude prázdné. To děvče uteklo za mlynářem, ten veď kněžnu sem (ukáže za sebe) na zámeček, není doma, ale to děvče také ne.</p>

  <p><b>Klásková</b> (překvapená ostře na něj hledí). A vy — vy — kalounkáři, snad tu číháte —</p>

  <p><b>Míchal</b> (vida, že je prozrazen, chce zase k mokřině). Pusťte mne!</p>

  <p><b>Klásková.</b> Ani krok! Nic, stůjte hezky na suchu, nic k mokřině, nic k vodě. — Tak Hanička utekla.&nbsp;</p>

  <p><b>Míchal.</b> A šumaři šli —&nbsp;</p>

  <p><b>Klásková</b> (vpadne). Co! Viděl jste je?&nbsp;</p>

  <p><b>Míchal.</b> Šli do vsi.</p>

  <p><b>Klásková</b> (se zarazí, hned se však vzpamatuje). Aha, abych šla odtud za nimi, kalounkáři, viďte; to jste slyšel na jarmarku? Stůjte! Povídám, ani krok ze sucha! Vy chcete k mokřině.</p>

  <p><b>Míchal</b> (zlostně). A co mne zdržujete?</p>

  <p><b>Klásková.</b> Sem k vodě vás nepustím.</p>

  <p><b>Míchal.</b> Že vás —</p>

  <p><b>Klásková.</b> Co? Mne? Kdybyste byl kalounkář, to bych se snad bála. Snad, povídám, snad, ale vás, kalounkáře, kterýmu kape voda ze šosu —&nbsp;</p>

  <p><b>Míchal</b> (divoce). Pusť mne, nebo tě —&nbsp;</p>

  <p><b>Klásková</b> (podepře si boky). Pojď, no tak pojď, hastrmane. Ve vodě jseš silák, to já vím. Ve vodě! Ale na suchu tě přepere devět much, neřku-li já, ty vodní kocoure. Ty ve dne mlejnská kola zastavovat, celé noci mlýn obcházet, vzdychat, brečet a poctivým děvčatům nedat pokoje — Teď poslouchej a pravdu mluv!</p>

  <p><b>Míchal.</b> Ty jseš saň! Pusť mne!</p>

  <p><b>Klásková.</b> Až povíš pravdu pravdivou. Kam šel učitelský a ti muzikanti? Do vsi?</p>

  <p><b>Míchal.</b> Ne. Slyšel jsem, že budou hrát kasací té kněžně a šli sem. (Ukáže do lesa.)</p>

  <p><b>Klásková.</b> Na zámeček. A Hanička utekla za mlynářem. Ty tu na ni číháš. Ještě tudy nešla?</p>

  <p><b>Míchal.</b> Nech mne!</p>

  <p><b>Klásková.</b> Mluv, sic —</p>

  <p><b>Míchal</b> (vzdorně). Nešla.</p>

  <p><b>Klásková.</b> Aha — A o vrchním je to pravda? <b><span class="sgc-7">Mlynář</span></b> o tom neví.</p>

  <p><b>Míchal.</b> Jak by věděl. Ved kněžnu na zámeček.</p>

  <p><b>Klásková.</b> A mne tam povedeš ty!</p>

  <p><b>Míchal</b> (se lekne). Já? (Vztekle.) Ne!</p>

  <p><b>Klásková.</b> A hned! Rozsvěť lucernu! &nbsp;(Hledí mu ostře do očí, zvedne pravici a mluví zaklínacím tónem.) Kdes ty, mamono noční, byl, když sv. Jan Krista pána křtil. Pryč od vody! —</p>

  <p><b>Míchal</b> (se za toho zaříkání choulí a ošívá).</p>

  <p><b>Klásková.</b> Ještě ne? Chceš, abych na tě vzala lyčák? (Sahá do kapsy, jakoby tam měla provaz.) Spoutám tě, a přivážu k horkým kamnům, zavolám mlynáře a Bránu.</p>

  <p><b>Míchal</b> (se lekne a ošívá). Ne, to ne!&nbsp;</p>

  <p><b>Klásková.</b> Tak tedy do lesa. Povedeš mě. A světloI&nbsp;</p>

  <p><b>Míchal</b> (dechne do lucerny. Světlo v ní vzplane).&nbsp;</p>

  <p><b>Klásková.</b> Hybaj, kalounkáři s mokrým šosem! (Chytne ho za šos.)</p>

  <p><b>Míchal</b> (šklebě se, zajde do lesa).&nbsp;</p>

  <p><b>Klásková</b> (za ním).</p>
</body>
</html>
