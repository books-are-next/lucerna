<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: -30px; margin: 0px 0px 0px 30px; text-align: justify;}

  p.sgc-1 {font-style: italic; text-indent: 0px; margin: 0px}

  p.sgc-3 {font-style: italic}
  p.sgc-2 {font-style: italic; text-indent: 0px; margin: 0px 0px 0px 0px}

  p.sgc-5 {font-weight: bold}
  /*]]>*/
  </style>
</head>

<body>
  <h3 id="heading_id_2">Výstup 5.</h3>

  <p class="sgc-3">Mlynář, kněžna.</p>

  <p class="sgc-3">&nbsp;</p>

  <p><b>Kněžna</b> (na schodech v pravo. Ještě ji neviděti). Sem posviťte — tak — ah všecko, jak jsem si myslila — Balustrády, staré schody rozpukané —</p>

  <p><b>Mlynář</b> (stane na nejhořejším schodu v pravo, drže hořící lucernu).</p>

  <p><b>Kněžna</b> (vystoupí, stane). A tady — (prohlíží si stavbu) ah, divná, zajímavá stavba zapomenutá — A duch je v ní, v celku, v ozdobách — O zašlých věků řeči — (Obrátí se do pozadí.) A tam! (Chvátá k balustrádě, zadívá se mlčky, pak.) Tu zase jiné umění. To báseň, hudba tichá. Jezero, jak by usnulo v měsíční záři — Co tajemného kouzla — (náhle se obrátí). Byl jste tu již někdy?</p>

  <p><b>Mlynář.</b> V tuto noční chvíli nikdá.</p>

  <p><b>Kněžna.</b> Líbí se vám tu?</p>

  <p><b>Mlynář</b> (srdečně). Krásná noc.</p>

  <p><b>Kněžna.</b> Jak to řekl! Za takové noci vloudí se v srdce krásný sen. (K mlynáři.) Ta samota!</p>

  <p><b>Mlynář.</b> Nebudete se tu, paní kněžno, bát?</p>

  <p><b>Kněžna.</b> Bát? (Upře na něj na okamžik zrak zamyšleně, pak se vytrhne). Proč tu lucernu držíte ?</p>

  <p><b>Mlynář.</b> Abych nezapomněl —</p>

  <p><b>Kněžna.</b> Nač?</p>

  <p><b>Mlynář</b> (váhá okamžik). Na svou povinnost. (Postaví lucernu na balustrádu, u níž zůstane.)</p>

  <p><b>Kněžna.</b> Vykonal jste víc, nežli svou povinnost. Jsem vám vděčna. Ale odpočiňte si, nežli se vydáte na zpáteční cestu. Nepospícháte, to jste řekl, a vaši doma —</p>

  <p><b>Mlynář.</b> O chvilku nebude.</p>

  <p><b>Kněžna.</b> A řekněte mně upřímně, mrzí-li vás, že jste musil se mnou jít.</p>

  <p><b>Mlynář</b> (kvapně). Ne, paní kněžno.&nbsp;</p>

  <p><b>Kněžna.</b> Ale šel jste nerad.&nbsp;</p>

  <p><b>Mlynář.</b> Já soudil podle vašich služebníků.&nbsp;</p>

  <p><b>Kněžna.</b> Vy jste také jiný, nežli jsem slyšela.</p>

  <p>&nbsp;</p>

  <p class="sgc-2">Klíč ve dveřích zarachotí.</p>

  <p class="sgc-2">&nbsp;</p>

  <p><b>Kněžna</b> (nemile tím překvapena).</p>
</body>
</html>
