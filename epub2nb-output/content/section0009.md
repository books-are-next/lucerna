---
contentType: drama
---

<section>

### Výstup 6.

Hanička.

**Hanička** (zpívá na síni). 

> Lásko, milá lásko,
> 
> kde tě lidé berou — 

(Vejde otevřenými dveřmi zpívajíc tlumeněji. Zuje dřeváky hned u prahu a nechá je u dveří. Klín má plný koření a kvítí.)

> V zahradách nerosteš,
> 
> v poli tě nesejou. 

(Stane, rozhlédne se, spatří otevřenou kroniku, jde rychle k ní. podívá se. pak vysype z klína kvítí na lavičku u kamen, vybéře z něho hrstku mateří doušky a klade z ní proutky za několik listu v kronice.)

> Mateřídoušku pěkně do kroniky — 

(zamyšlena začne zpívat snímajíc se stěny věneček)

> Když ponejprv ťali, dřevo zavzdychalo — 

(Venku na síni se ozvou housle v průvod jejího zpěvu.)

**Hanička** (ani se neohlédnuvši zpívá dál a zavěsí čerstvý věneček z mateří doušky, jejž přinesla s kvítím, na místě uvadlého).  

> Když po druhé ťali, krev se vyprýštila —

</section>
