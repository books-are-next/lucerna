---
contentType: prose
---

### Výstup 13.

Mlynář, předešlí.

**Mlynář.** Ah, pan vrchní. Dobrý večer. (Chce odejít.)

**Vrchní.** Na slovíčko. Jsem tu ve jméno Její Jasnosti.

**Mlynář.** Co si přeje?

**Vrchní.** Stran té lípy a stran —

**Mlynář.** Haničky. Dobrou noc (Odchází.)

**Dvořan** (vykročí kvapně na lávku). Počkat!

**Mlynář** (stane.)

**Dvořan** (dojde). Jsem vladař Její Jasnosti.

**Mlynář.** Čeho si ráčíte přát?

**Dvořan.** Nepřeju si, ale poroučím, a to nejprve, abyste se vzdal té staré lípy.

**Mlynář.** To neučiním, a kdyby sama kněžna poručila.
