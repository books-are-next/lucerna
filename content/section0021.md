---
contentType: prose
---

### Výstup 18.

Hanička, mlynář, pak vodník Míchal.

**Hanička.** Co se babička tak leká — 

**Mlynář.** A dnes zrovna nebude, myslím, potřeba ani Černobýlu ani lyčáku. (Za řeči uklidil inkoust a péro do koutnice a chce odnést kroniku. Jak ji zavírá, postřehne proutky mateří doušky. Rychle položí kroniku zase na stůl a skloní se k ní.)

**Hanička** (vedle něho).

**Vodník** **Míchal** (stane nepozorován u otevřeného okna. pak sedí pojednou na okně hledě dychtivě po Haničce).

**Mlynář** (obraceje listy v kronice). Ah! Mateřídouška. Tu proutek, tu proutky, a tu a tu — Haničko —

**Hanička.** Teď už víš, kam jsem uschovala mateřídoušku. Dýchne na tě z kroniky, zavoní —

**Mlynář.** A v té vůni si vzpomenu na tebe, ty má mateřídouško. (Jak jsou nachýleni nad knihou, vloží jí ruku na rameno.) Nedám tě, ani dotknout se tě nesmějí.

**Míchal** (z hluboká vzdychne).

**Hanička** (se ohlédne a slabé vykřikne).

**Mlynář.** Ty! I ty zlejduchu! (Rozpřáhne se, jakoby chtěl vodníka uhodit.)

**Míchal** (se na něj zlostně zašklebí). Tak pojď!
