---
contentType: prose
---

### Výstup 11.

Dvořan, vrchní, pak Zajíček, Sejtko, Klásek, Zima.

**Vrchní.** Jsem nešťasten, Milosti, všecko tak zkrátka, o překot.

**Dvořan.** To bylo J. Jasnosti právě vhod. Ale chtěl jsem se optat —

**Zajíček** se šumaři (vchází zkroušeně). Ráčejí odpustit.

**Vrchní** (prudce) Co zas chcete?

**Zajíček.** Prosím, tu kasací, kdyby J. Jasnost ráčila —

**Vrchní.** Není možná.

**Dvořan.** Paní kněžna je velmi unavena.

**Zajíček.** A prosím, kdy pak bychom —

**Vrchní.** Nevím. A teď jdete!

**Zajíček** se šumaři (odejde).
