<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: -30px; margin: 0px 0px 0px 30px; text-align: justify;}

  p.sgc-1 {font-style: italic; text-indent: 0px; margin: 0px}

  p.sgc-3 {font-style: italic}
  p.sgc-2 {font-style: italic; text-indent: 0px; margin: 0px}

  p.sgc-5 {font-weight: bold}
  /*]]>*/
  </style>
</head>

<body>
  <h3 id="heading_id_2">Výstup 16.</h3>

  <p class="sgc-3">Mlynář, předešlí.</p>

  <p>&nbsp;</p>

  <p><b>Mlynář</b> (nesa rozžatou lucernu, stane u prahu).&nbsp;</p>

  <p><b>Kněžna</b> (k dvořanu). Sluší mu to i v té službě.&nbsp;</p>

  <p><b>Dvořan</b> (káravě). Jasnosti!&nbsp;</p>

  <p><b>Kněžna</b> (k mlynáři). Děkuju vám.&nbsp;</p>

  <p><b>Vrchní</b> (trne).</p>

  <p><b>Mlynář</b> (překvapen, pak chce pověsit lucernu na skobu nade dveřmi).</p>

  <p><b>Kněžna</b> (rozmarně). Ale tak ne, to není všecka vaše povinnost. Posvítíte mně.</p>

  <p><b>Dvořan.</b> Jasnosti!</p>

  <p><b>Mlynář.</b> Kam? (Vezme lucernu ze skoby.)&nbsp;</p>

  <p><b>Kněžna.</b> Tam, kam žádati mám právo. K zámečku.&nbsp;</p>

  <p><b>Mlynář.</b> Teď, hned?&nbsp;</p>

  <p><b>Kněžna.</b> V ten okamžik.</p>

  <p><b>Dvořan.</b> Není možná, Jasnosti, račte povážit! Tak pozdě a cesta vede pustým lesem.</p>

  <p><b>Kněžna.</b> Právě proto potřebuju průvodce a světla. Nebojte se, a není třeba, abyste se průvodem namáhal. Zůstaňte si, půjdu sama.</p>

  <p><b>Dvořan.</b> To teprve! Jasnosti, nemohu dopustit —</p>

  <p><b>Vrchní.</b> Je nebezpečný —</p>

  <p><b>Kněžna.</b> Pak — (beře mlynářovi lucernu) rozbiju tu lucernu. Nač je?</p>

  <p><b>Dvořan</b> (zadrží kněžnu). Ne, proč mu dávat svobodu!</p>

  <p><b>Vrchní.</b> To bychom teprve neobstáli.</p>

  <p><b>Kněžna.</b> Tedy půjdu.</p>

  <p><b>Vrchní</b> (poníženě). Snad směl bych já.</p>

  <p><b>Kněžna</b> (kvapně, s úsměškem). Ne, děkuju, a nezdržujte se. Doprovodíte pana hraběte. Dobrou noc. pane hrabě.</p>

  <p><b>Dvořan.</b> Jasnosti, budu o vás trnout (klaní se).&nbsp;</p>

  <p><b>Kněžna.</b> Jen spěte klidně.&nbsp;</p>

  <p><b>Dvořan</b> (odejde přes lávku v levo)&nbsp;</p>

  <p><b>Vrchní</b> (Odejde za dvořanem).</p>

  <p><b>Kněžna</b> (jež usmívajíc se hleděla za nimi, obrátí se k mlynáři). A my půjdeme.</p>

  <p>&nbsp;</p>

  <p class="sgc-3">(Měsíc vychází.)</p>
</body>
</html>
