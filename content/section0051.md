---
contentType: drama
---

<section>

### Výstup 15.

Kněžna, dvořan, vrchní.

</section>

<section>

**Vrchní** (klaní se). Oh, Vaše Jasnost jediná jej skrotila. A jaký je to rabulist!

**Kněžna** (nevšímajíc si vrchního, k dvořanu vesele). Jste spokojen?

**Dvořan.** Nevím však, Jasnosti — obávám se —

**Kněžna** (vesele). To věřím. Zas už ohledy? (K vrchnímu.) A vy přiveďte to děvče.

**Vrchní.** Jasnosti, on — mlynář, ráčila jste vidět a slyšet — A ve mlýně je sekerník, jeho věrný pomocník —

**Dvořan.** Je skutečně této chvíle na pováženou.

**Kněžna.** Nic nechci, nežli s tím děvčetem promluvit, nic jiného, rozumíte mně. — Ah, tu je můj světlonoš a (k dvořanu) Dafnis.

</section>
