<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: -30px; margin: 0px 0px 0px 30px; text-align: justify;}

  p.sgc-1 {font-style: italic; text-indent: 0px; margin: 0px}

  p.sgc-3 {font-style: italic}
  p.sgc-2 {font-style: italic; text-indent: 0px; margin: 0px 0px 0px 0px}

  p.sgc-5 {font-weight: bold}
  /*]]>*/
  </style>
</head>

<body>
  <h1 id="heading_id_4">Jednání třetí.</h1>

  <p class="sgc-2">Lesní palouk plný kopretin a zvonků. Na levo i v pozadí starý les. Na právo volno; jen několik bříz tu stojí u mokřiny, ve které leží několik kamenů pro snazší přejití. Na levo před lesem v palouku stará, košatá lípa kvetoucí. Noc; měsíc svítí, chvílemi se ženou přes něj mraky.</p>

  <h3 id="heading_id_3">Výstup I.<br xmlns="http://www.w3.org/1999/xhtml" /></h3>

  <p class="sgc-3">Sejtko, Zajíček, Zima, Klásek.</p>

  <p class="sgc-3">&nbsp;</p>

  <p><b>Sejtko</b> (první vystoupí z prava, obrací se zpět). Tak pojďte, strašpytlové, nic tu není. (Přejde přes kameny na palouček.)</p>

  <p><b>Zajíček</b> (vystoupí, opatrně se rozhlídne). Nic. (Jde přes kameny.) Pojďte, žádný tu není.</p>

  <p><b>Zima</b> (vystoupí). No, já se nebojím, ale co se mýho rozumu dotejče (přechází) myslím, že v noci opatrnosti nezbývá. Noc má svou moc a svý právo, jak se říká. Den je k práci a noc jako neděle k odpočinutí. Proto má člověk v noci spát.</p>

  <p><b>Sejtko.</b> Proto spíte i o muzice.</p>

  <p><b>Zima.</b> Ty mlč! Bodejť, ty o ní nikdá neusneš!</p>

  <p><b>Sejtko.</b> I usnu a třeba i v kostele, jako tuhle o kázání. To mně šly oči tak dohromady a nohy začaly pode mnou klesat — zkrátka ďál jsem špatnou figuru.</p>

  <p><b>Zajíček.</b> Klásku, kdepak jste?</p>

  <p><b>Klásek.</b> Tuhle. (Vystoupí.) Tak tu žádny není?</p>

  <p><b>Sejtko.</b> Leda by na tě čekala žena.</p>

  <p><b>Klásek.</b> Ale japak, ta spí. Bože, kdyby věděla, ta by schla ouzkostí, ta by zas: Táto, táto, kams dal rozum, v noci, k zámečku u jezírka! Bez toho tam straší.</p>

  <p><b>Sejtko</b> (zúmyslně). V noci straší všude; duchů a nočního mámení je všude plno.&nbsp;</p>

  <p><b>Klásek.</b> Co strašíš?</p>

  <p><b>Sejtko.</b> Tak ne! Což nepanují v noci lesní panny a hejkal a —</p>

  <p><b>Klásek.</b> Už mlč!</p>

  <p><b>Zima</b> (vážně). Noc je královna duchů, to je jisto.</p>

  <p><b>Zajíček</b> (zatím popošel do paloučku, dívá se po nebi, po lese kolem). No, mnoho se povídá. Ale to je jisto, že to člověka v noci divně obejde, jako svatá hrůza, a přece se musí říct, že je to krásné. Krásné!</p>

  <p><b>Zima.</b> Ten strach obejde člověka nejvíc na smutných místech, jak se jim říká. (Ku Kláskovi.) Jdeš a jdeš a najednou jakoby se někdo ze stínu vyhoup' a do očí se ti podíval, a už je pryč. Jen ty oči vidíš, ten strašný pohled —</p>

  <p><b>Klásek.</b> Co mně to vykládáte —</p>

  <p><b>Sejtko</b> (schválně). A já ti povím, že na takových místech roste divné bejlí, a když je člověk překročí, víc se odtud nevyplete.</p>

  <p><b>Klásek</b> (mrzutě). A dej pokoj!</p>

  <p><b>Zajíček.</b> Abysme šli.</p>

  <p><b>Sejtko.</b> Času dost, kněžna tam ještě není. (Sedá pod lípu.)</p>

  <p><b>Klásek.</b> Ale kdyby na nás někdo přišel —&nbsp;</p>

  <p><b>Sejtko.</b> Tvá žena ne; ta už spí a jistě se jí zdá o tobě.</p>

  <p><b>Klásek.</b> A to jo, to ona vždycky ráno: Bože, táto to jsem ti měla sen! A já: O čem mámo, a ona: O tobě táto. To se ti mně zdálo — (usedne).</p>

  <p><b>Zima</b> (usedl také).</p>

  <p><b>Zajíček</b> (zatím přecházel zamyšlen; pojednou). Bože! (Začne se šacovat.)&nbsp;</p>

  <p><b>Zima.</b> Co je?</p>

  <p><b>Zajíček.</b> To jsem se lek'. (Vytahuje z náprsní kapsy žádost.) Tu je, supplika. Už jsem myslil, že jsem ji ztratil. (Rozbalí ji, dívá se do ní při měsíčku.) No, já myslím — no, to by bylo, když kněžně pěkně zahrajeme a když si pak přečte tuhle suppliku. Jako tohle jak povídám. (Čte:) Nemůžu hlady mřít, nechci přec krást, neb s holí žebráckou zahanbit vlast. Již se mně začalo hrozně stejskat —</p>

  <p><b>Klásek</b> (jenž neposlouchal, nýbrž se plaše ohlížel a naslouchal). Jezus! Slyšíte?&nbsp;</p>

  <p><b>Zajíček.</b> Co?</p>

  <p><b>Klásek.</b> Tak jakoby někdo volal a tak divně —&nbsp;</p>

  <p><b>Sejtko</b> (schválně). Snad Hejkal —&nbsp;</p>

  <p><b>Klásek.</b> A mlč, chceš ho přivolat, aby nám skočil na záda, nebo aby nás lesem honil?</p>

  <p><b>Sejtko</b> (zpupně). &nbsp;No, rád bych ho jednou uviděl.&nbsp;</p>

  <p><b>Klásek.</b> To by ses křižoval.&nbsp;</p>

  <p><b>Sejtko.</b> Já bych se nebál!</p>

  <p><b>Zima.</b> No nevím; kdybys viděl, co jsem já viděl —</p>

  <p><b>Klásek</b> (dychtivě). Vy, Zimo?</p>

  <p><b>Zima.</b> Tomu už je hrůza let. To jsem šel jednou večír z Vrchovin panským lesem. Drvaři seděli u ohně já sednu k nim, povídáme a v tom před námi Hejkal —</p>

  <p><b>Klásek</b> (jenž dychtivě naslouchal, vydechne). Jejej!</p>

  <p><b>Zima.</b> Jakoby ze země vyrosť, lesní muž, Hejkal, fousatý, vlasatý, mechem obrostlý, na hlavě kapradí, oči jako v houštině —</p>

  <p><b>Klásek.</b> To jste se lekli —</p>

  <p><b>Sejtko.</b> Já bych se nebál.</p>

  <p><b>Zajíček.</b> A říkal něco?</p>

  <p><b>Zima.</b> No, povídal, takovým hlasem povídal: Už pamatuju třikrát pole a třikrát les na tomhle místě, jako co jsme seďali, víte, třikrát les, ale, povídá, takovou chamraď jsem tu ještě neviďal —</p>

  <p><b>Klásek</b> (tiše se pochechtává). To jako vás —</p>

  <p><b>Sejtko</b> (vpadne). A povídal ten fousáč Hejkal: (Napodobí hlas:) Jen ještě ten druhý klarinet z lohovský bandy k vám patří, ten, co se ženy tak bojí, <b>Klásek</b> —</p>

  <p><b>Klásek</b> (se rozežene). I ty —</p>

  <p><b>Zajíček</b> (k Zimovi). A už dost?</p>

  <p><b>Sejtko.</b> Já bych byl na něj taky zahejkal a chyť ho za fousy.</p>

  <p><b>Zima.</b> Nehřeš! (K Zajíčkovi.) Ještě jen do ohně fouk' a oheň shas', ani jiskra neostala, a najednou taková tma a nad hlavama v stromech ví —</p>

  <p>&nbsp;</p>

  <p class="sgc-2">(Vítr se náhle zdvihne, stromy hlasno zašumí. &nbsp;Sešeří se.)</p>

  <p class="sgc-2">&nbsp;</p>

  <p><b>Klásek.</b> A jejej! (Ze strachu vyskočí.)</p>
</body>
</html>
