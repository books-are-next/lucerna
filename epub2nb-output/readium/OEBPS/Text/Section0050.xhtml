<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: -30px; margin: 0px 0px 0px 30px; text-align: justify;}

  p.sgc-1 {font-style: italic; text-indent: 0px; margin: 0px}

  p.sgc-3 {font-style: italic}
  p.sgc-2 {font-style: italic; text-indent: 0px; margin: 0px}

  p.sgc-5 {font-weight: bold}
  /*]]>*/
  </style>
</head>

<body>
  <h3 id="heading_id_2">Výstup 14.</h3>

  <p class="sgc-3">Babička, předešlí.&nbsp;</p>

  <p>&nbsp;</p>

  <p><b>Babička</b> (stane na prahu).</p>

  <p><b>Mlynář.</b> Nevzdám se té lípy, protože je mým dědictvím po dědu a pradědu; je našeho rodu od nepaměti. Rostla staletí, a kdybych vám ji vydal, padla by chvilkou. A jak moh' bych dopustit, aby klesla poražena, aby padla její koruna, kdež ptactvo nocuje a spí a zpívá. A co pod ní, v jejím stínu, za parna v poledne i podvečer, co tam lidí odpočívalo a odpočine, co hovorů tu, rozprávek, starých pamětí o divných dějích. Pokolení jde za pokolením, a lípa pořád chrání je a stíní.</p>

  <p><b>Babička.</b> To je jako svatý strom a je mu rozuměl, když v noci svatojanské jeho listí zašustí. —</p>

  <p><b>Vrchní</b> (s úsměškem). Pěkné povídačky o pokladu, o zlaté koruně a zpěvu —</p>

  <p><b>Dvořan.</b> Samé výtvory tmy, pověry a nevědomosti.</p>

  <p><b>Mlynář.</b> To si jmenujte, jak chcete. Tomu neporozumíte, protože to necítíte. To je staré dědictví i naše outěcha a věříme, že dokud ta lípa vznáší svou korunu, že (ukáže na mlýn) tento krov je bezpečný.</p>

  <p><b>Kněžna</b> (zatím vystoupivší stane na lávce). To není hrubé. A oheň má.</p>

  <p><b>Dvořan.</b> K smíchu pověra.</p>

  <p><b>Vrchní.</b> A nebezpečné jsou ty pohádky.</p>

  <p><b>Mlynář.</b> Slýchal jste je od své matky.</p>

  <p><b>Vrchní</b> (ostře). Nic jsem neslyšel. (K dvořanu.) Nebezpečné jsou, protože je posilují v odporu a neposlušnosti. Tam pod lípou se ode dávna scházeli nespokojení, a po dnes se tam tajně scházejí a puntují se proti ouřadu a vrchnosti. Tady ve mlýně byl vždycky úkryt každého, ať kacíře ať buřiče, a když ho tu už nemohli ukrýt, zmizel pokaždé tam u lípy beze stopy.</p>

  <p><b>Dvořan.</b> Ten strom musí pryč! Padne.</p>

  <p><b>Mlynář.</b> Ne.</p>

  <p><b>Babička.</b> Pamatujte na staré proroctví, že uvidí boží znamení ten, kdož by chtěl tu lípu porazit.</p>

  <p><b>Vrchní.</b> Stará Sibyllo, tím nás neuženeš.</p>

  <p><b>Dvořan.</b> Ta lípa padne tak, jako že vydáš to děvče sirotka.</p>

  <p><b>Mlynář</b> (hrozivě). Tu jsem, a přijde-li kdo s tím, jak pravíte, při sám bůh, dřív zabit by mne musil, nežli překročí můj práh. Zneuctít ji nedám, odvést do vašeho otroctví.</p>

  <p><b>Vrchní.</b> <b>Dvořan.</b> Rebell! Poslechneš!</p>

  <p><b>Mlynář.</b> Nemáte mně co poroučet.</p>

  <p><b>Kněžna.</b> Ale já! (Přichází chvatně od lávky.) Já, kněžna, vrchnost, tobě poroučím. Ukaž tu dívku, chci ji vidět.</p>

  <p><b>Mlynář.</b> V tom neposlechnu, paní kněžno, ani vás.&nbsp;</p>

  <p><b>Kněžna.</b> Ale v jednom poslechneš. Lucernu přineseš!</p>

  <p><b>Mlynář</b> (se zarazí). Jak — A nač —&nbsp;</p>

  <p><b>Kněžna.</b> Lucernu přines, jak tvá povinnost.&nbsp;</p>

  <p><b>Mlynář</b> (okamžik váhá, pak odchází). Babičko, pojďte k Haničce. (Odejde do mlýna.)&nbsp;</p>

  <p><b>Babička.</b> (za ním.)</p>
</body>
</html>
