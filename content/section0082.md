---
contentType: prose
---

### Výstup 8.

Mlynář, Hanička, Braha, Klásek, Klásková, Sejtko, Zima, Zajíček. 

**Zajíček** (radostně vybuchne). Nebesa! Dorničko, svatby! Svatby! A jsem regenschori!

**Braha.** Však jste byl hrdina.

**Hanička** (ukazujíc na lucernu). Skleněný zámek rozbitý, konec pohádky. (K mlynáři.) Ale už nebudeš sloužit a lípa zůstane.

Mlynař. A ty se mnou. (K lípě.) Buď požehnána! Dosud mně zní a pořád bude znít, co zpívala.

**Hanička** (šetrně). Babička čeká ve straších.

**Mlynář.** Pojďme! (Odchází vzav Haničku kolem pasu a obrací se po lípě). Buď požehnána a stůj na věky!

**Hanička** (odejde s ním).

**Klásková** (pohrozí v tu stranu za vrchním). Před těmihle muškatýry bude pokoj.

**Braha** (na odchodu za mlynářem). Ale co s tou churotou, s hastrmanem.

**Zima.** Já bych čeť a četu —

**Klásek.** Že se už nevrátí.

**Klásková.** A vrátí-li se, očima ho odrazím.

**Sejtko.** To věřím, ale co karty, ty —

**Klásková** (rychle). Ty jsem ztratila, když jsem se prala s hastrmanem.

**Klásek.** Bože, to je škoda, to ona vždycky kartičky ze samýho strachu o mne —

**Klásková.** I pojď— (Odchází.)

**Zajíček.** A teď, lidičky, pojďte a zahrajeme kasací ve mlýně. (Odejde v pravo.)

**Zima,** **Sejtko** za ním

**Klásek.** A pak naší mámě! (Zajde za ostatními v pravo.)

Konec
