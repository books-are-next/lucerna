---
contentType: drama
---

### Výstup 3.

Mlynář, Braha.

**Mlynář.** Nechte ho. Ale to jste si se správkou pospíšil.

**Braha.** A taky jsem se při ní rozzlobil. Churota ze mhy —

**Mlynář.** Kdo zas —

**Braha.** I krajánek. Zastaví se u mne, nežli odešel, a hned s užírkou, jestli jsem si kápkou zbystřil zrak. Trumbero, povídám, to se ví, že zbystřil. Zbystřil, ale tady (ukáže na čelo), žádná mha, pěkně jasno a jazyk se mně neplete, nebreptám jako ty, krajánku. Tak jsem ho odkrojil. Bude mně kápku vyčítat! To víte, pane otče, bez kápky nemám jadrné oči, nemám ruku. Ale jak mne kápka ohřeje, ó, to je šťastné oko, šťastná ruka, to sekerou utešu věc, jako když to uleje —
