<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: -30px; margin: 0px 0px 0px 30px; text-align: justify;}

  p.sgc-1 {font-style: italic; text-indent: 0px; margin: 0px}

  p.sgc-3 {font-style: italic}
  p.sgc-2 {font-style: italic; text-indent: 0px; margin: 0px}

  p.sgc-5 {font-weight: bold}
  /*]]>*/
  </style>
</head>

<body>
  <h3 id="heading_id_2">Výstup 6.</h3>

  <p class="sgc-3">Vrchní, dvořan.</p>

  <p>&nbsp;</p>

  <p><b>Dvořan</b> (vyjde z leva za lávkou). To je ten mlýn ?&nbsp;</p>

  <p><b>Vrchní.</b> K službám. A v něm je ten zpurný mlynář.&nbsp;</p>

  <p><b>Dvořan.</b> Také to děvče sirotek. Máme na ni právo.&nbsp;</p>

  <p><b>Vrchní.</b> Mlynář alespoň nedokáže, že on má na ni právo.</p>

  <p><b>Dvořan.</b> Dokáže, nedokáže, ale my mu okážeme. Je nebezpečný, protože dává zlý příklad. (Stane na lávce.) Ale její Jasnosti už o něm nemluvte. Nerada o něm slyší.</p>

  <p><b>Vrchní</b> (žasna). Nerada? A já musil po obědech znovu učinit J. Jasnosti o něm nejponíženější přednesení.</p>

  <p><b>Dvořan</b> (nemile překvapen). Tak ? A poslouchala ?&nbsp;</p>

  <p><b>Vrchní.</b> O, velmi pozorně.</p>

  <p><b>Dvořan.</b> Tak? (vzpamatovav se). Ach ano, pravda. Ale jednati s ním budu já. &nbsp;Je velmi nebezpečný — (Zamlouvá, ukazuje do zadu k lesu.) Tudy se dojde také k zámečku?</p>

  <p><b>Vrchní.</b> Tudy je tam cesta od mlýna.</p>

  <p><b>Dvořan</b> (došel přes lávku). Ah, co to! (Stane u pařezu, prohlíží si lorgnonem dřeváky.) Dřeváky, ale jaké! Ty snad nějaká víla nosila. A nejsou bez ozdob. Tu vypálené kolečko, tu květ —</p>

  <p><b>Vrchní.</b> Snad jsou toho děvčete ze mlýna.</p>

  <p><b>Dvořan.</b> Ah, ah, to by byla nožička. Je-li to děvče tak sličné, jako má malé nožky — (zvedne oba dřeváky, každý ve dvou prstech) no — žičky — no — ži —</p>
</body>
</html>
