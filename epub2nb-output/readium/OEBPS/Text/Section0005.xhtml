<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: -30px; margin: 0px 0px 0px 30px; text-align: justify;}

  p.sgc-1 {font-style: italic; text-indent: 0px; margin: 0px}

  p.sgc-3 {font-style: italic}
  p.sgc-2 {font-style: italic; text-indent: 0px; margin: 0px}

  p.sgc-5 {font-weight: bold}
  /*]]>*/
  </style>
</head>

<body>
  <h3 id="heading_id_4">Výstup 2.</h3>

  <p><i>Mušketýr, Braha, mlynář.&nbsp;</i><br /></p>

  <p>&nbsp;</p>

  <p><b>Mušketýr</b> (vkročí ze síně).</p>

  <p><b>Braha</b> (v kožené zástěře vstoupí v týž okamžik ze mlýnice). Koho hledáte?</p>

  <p><b>Mušketýr</b> (nafoukaně). Tuhle mlynáře.</p>

  <p><b>Mlynář.</b> Co chcete?</p>

  <p><b>Mušketýr.</b> Nesu mandát ze zámku.</p>

  <p><b>Braha</b> (s úsměškem). Mandát — Mlynář. Komu?</p>

  <p><b>Mušketýr.</b> Vám, mlynáři, od pana vrchního.</p>

  <p><b>Mlynář.</b> Mandát mně? Od vrchního? Tady ve mlýně jeho mandáty neplatí. Tady není u sedláka nebo u chalupníka, a nestraší tu robota. Tu jsem pánem já sám.</p>

  <p><b>Mušketýr.</b> No, vždyť já taky o robotě nic, o kontribuci nic, ani ne o lípě, o tom vašem soudu. Nic. ale &nbsp;(vyhrkne) přijede vrchnost, přišla stafeta, paní kněžna nová, co panství zdědila.</p>

  <p><b>Mlynář.</b> Hm, tak přijede.</p>

  <p><b>Mušketýr.</b> Bude tu poprvé, ještě nikdá na tom dědictví nebyla, proto všecka panství přehlíží. Šest už jich objela, šestero panství; (vypočítává) na Vlkově už byla, na Libořicích, Svojšíně, na Nedražicích a Lažanech, teď je na Březovicích a odtud přijede sem na Lohovou. Proto pan vrchní shání, běhá, aby uvítání bylo tu obzvláště slavné. Teď vám lítá po panství mandát za mandátem. A mně dal mandát, abyste, mlynáři, o tom vítání přijel rejtharsky na zámek, kůň aby byl v samém kvítí a fáborech, všecko slavně, vy že povedete sedláky; ti budou taky na koních. Vy uvítáte paní kněžnu a —</p>

  <p><b>Mlynář</b> (vpadne). Tu neuvítám, protože nikam nepojedu. Ještě vítat, slavit za to, že mne chce vrchnost připravit o lípu, o mé právo.</p>

  <p><b>Mušketýr</b> (žasna). Tak! Ale mandát poroučí — (vzpomene si). To jako ten první mandát.</p>

  <p><b>Mlynář</b> (ironicky). Máte ještě nějaký?</p>

  <p><b>Mušketýr.</b> Ještě druhý a ten poroučí, aby to děvče, co tu máte ve mlýně, ta schovanka —</p>

  <p><b>Braha</b> (sebou trhne).</p>

  <p><b>Mušketýr.</b> Aby přišla za družici: půjdou družice, celý houf, a to děvče tady —</p>

  <p><b>Mlynář.</b> Taky nikam nepůjde.</p>

  <p><b>Braha.</b> Ne, nikam nepůjde.</p>

  <p><b>Mušketýr</b> (zpupně na Brahu). Co vy — Vy mlčte!</p>

  <p><b>Braha.</b> Já? Tady mám taky slovo, abyste věďal. <b>Hanička</b> je má, aspoň trochu má. Já ji našel, víte-li vy — když jsem se vracel z vojny, z té nešťastné vojny, a já byl v ohni a ne za pecí jako někdo, a zraněný jsem šel, víte-li, vy mandáte. Belhal jsem se, a tu jsem ji našel v šírém, na večír, v příkopě u cesty. Bylo na podzim, na večír, po dešti, sychravo, mraky se hnaly a vítr fičel, až mně to bralo plášť. A to děvčátko v příkopě; choulila se, třásla zimou. Všichni ji opustili. Panstvo jelo kolem, jenerálové a kapitáni a vojsko, co vyhráli, a nic. Jen si na ni ukazovali a ještě se ušklebovali. Churota cizí! A domácí šli kolem, utíkali, modlili se i plakali a pro pláč, pro samé modlení neviděli; nechali ji, a tak jsem se jí ujal, sám jsem sotva lezl, sebral jsem ji jako ptáčka, když ho vichřice vyhodí z hnízda.</p>

  <p><b>Mlynář.</b> Braho, nač mu to vykládáte?</p>

  <p><b>Braha.</b> Aby věďal, že mám na ni právo, já — já —</p>

  <p><b>Mlynář</b> (k mušketýrovi). Už jsem řek' —</p>

  <p><b>Mušketýr.</b> A tak to mám vyřídit panu vrchnímu? A ten mandát —</p>

  <p><b>Mlynář</b> (nedbaje ho. obrátí se k Brahovi). Jak je s oprávkou?</p>

  <p><b>Braha.</b> Právě proto jsem přišel.</p>

  <p><b>Mušketýr</b> (vpadne). Tak tedy, mlynáři —</p>

  <p><b>Mlynář</b> (zády k němu mluví s Brahou). Už půjde kolo ?</p>

  <p><b>Braha.</b> Všecko jak se patří, půjde.</p>

  <p><b>Mušketýr</b> (hlasitěji). Tak tedy —</p>

  <p><b>Mlynář</b> (nedbaje ho). Braho, půjdu s vámi do mlýnice.</p>

  <p><b>Mušketýr.</b> A já nic? Mandál nic? (Hrozivě vyhrkne.) Ale máme ještě lucernu, a až přijde mandát o lucerně, to se otočíte, to budete poslouchat a pěkně jako ňáký podruh. To budete! (Kvapně odejde.)</p>

  <p><b>Braha</b> (za ním hrozí). I ty mandáte, ty churoto ze mhy upletená —</p>

  <p><br /></p>
</body>
</html>
