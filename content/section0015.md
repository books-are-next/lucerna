---
contentType: drama
---

<section>

### Výstup 12.

Klásek, předešlé.

</section>

<section>

**Klásek** (má klarinet pod paždí). Dej pán bůh — (Stanuv ohlíží se.)

**Hanička** (rychle odnáší lucernu a postaví ji na lavičce u kamen). Klásku, hledáte někoho?

**Klásek.** I pana spomocníka. Myslel jsem, že tu je. Řek', abych doběh' na zámek přeptat se.

**Hanička.** Byl tu, ale už odešel.

**Klásek.** Tak to půjdu za ním. (Obrátí se.)

**Babička.** A vás tu žena hledala.

**Klásek** (se lekne, stane.) Mne?

**Babička.** A nějak zle. Viděla jsem ji od srubu a už venku se po vás zlostně sháněla.

**Klásek.** A to snad ne, i bože ne, co by se zlobila, to ona se nezlobí! To já mám tuze hodnou ženu. Patnáct let, a kdepak, víc, jsme spolu a ještě jsme se nezlobili.

</section>
