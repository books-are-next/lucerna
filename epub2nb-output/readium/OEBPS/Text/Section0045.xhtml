<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: -30px; margin: 0px 0px 0px 30px; text-align: justify;}

  p.sgc-1 {font-style: italic; text-indent: 0px; margin: 0px}

  p.sgc-3 {font-style: italic}
  p.sgc-2 {font-style: italic; text-indent: 0px; margin: 0px}

  p.sgc-5 {font-weight: bold}
  /*]]>*/
  </style>
</head>

<body>
  <h3 id="heading_id_2">Výstup 9.</h3>

  <p class="sgc-3">Kněžna, dvořan.</p>

  <p>&nbsp;</p>

  <p><b>Dvořan.</b> Jasnosti, že jste se bez průvodu odvážila! A právě sem, sem. Zde hledáte zábavu?</p>

  <p><b>Kněžna.</b> Ne; jiné lidi, nová místa, jichž nuda nehlídá. Také ten zámeček v lesích mne zajímá.</p>

  <p><b>Dvořan.</b> Jaká tam samota a jaké nepohodlí!</p>

  <p><b>Kněžna.</b> Co s pohodlím, když v něm není klidu? Na zámečku nejnutnější je a ještě víc, co nikde na žádném z mých zámků. Poloha u jezírka a stará stavba, jistě ballustrády omšené, stichlá terrasa, k ní volné schody popukané a tráva v jejich skulinách, podivné koutky a v tichých komnatách zelenavé šero lesa — Všecko jinačí, tak opuštěné v tajuplných stínech — Ta samota snad pobaví, utiší, dá klid —</p>

  <p><b>Dvořan.</b> Snad, ale na jak dlouho.</p>

  <p><b>Kněžna.</b> Klid je všude hostem nestálým. Ale jen den, jen chvíle jej mít a moci nemyslit (ironicky) na věrnou lásku, na obětivé přátelství a oddanost, sníti v sladkém utišení, stát v záři slunečné nebo v dumném soumraku, blaze vnímajíc, zapomenuvši a zapomenutá, tak jako květina, tak jako strom — A co tížilo, aby mizelo tak jako oblak v dálku, pryč, a haslo jako červánky, a kolem všecko, les i vodní tůň i stará stavba omšená se stíny zašlých pokolení, vše i nitro, duše, vše aby splývalo v akkord jímavý, jenž elegicky hne i konejší. Hle, už tady cítím, co mně dá ta samota.</p>

  <p><b>Dvořan.</b> To jen vaše snění Jasnosti. Proto bych radil, a je nutno z ohledu —</p>

  <p><b>Kněžna</b> (vpadne). Dost, už zase ohledy. Mějte také ohled na mne, a že srdce mám —</p>
</body>
</html>
