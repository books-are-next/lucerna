---
contentType: drama
---

<section>

### Výstup 4.

Žan, komorná.

</section>

<section>

**Žan** (nese stůl s komornou). Do předu, dál do předu, tak —

**Komorná.** Tak pan hrabě opravdu nepřijde?

**Žan.** Myslím že ne — Ale proč utíkáte?

**Komorná.** Já se bojím toho — Pořád jakoby za mnou stál — hh —

**Žan.** Ten mrtvý klášterník?

**Komorná.** Neobchází ?

**Žan.** Někdy

**Komorná** (slabě vykřikne, chce pryč). 

**Žan.** Blázníte, Terez ? Ještě ty židle. (Ohlédne se v pravo.) Tu nejsou. Vždyť jsem je tuhle postavil.

**Komorná** (ulekaně). A jsou tamhle a vzhůru nohama!

**Žan.** Co jste je obracela?

**Komorná.** Já jich ani v rukou neměla.

**Žan.** Není možná!

**Komorná.** Jen si vzpomeňte, ani na krok jsem se od váš nehnula.

**Žan.** A já je postavil tamhle, a teď jsou — To co jsme byli pro stůl —

**Komorná.** Ale kdo, kdo — kdo by — Snad ten — huh —

**Žan.** Ten mrtvý klášterník. Ale není ještě půl noci. 

**Komorná.** Pojďte odtud, pojďte, hrůza mne tu obchází.

**Ivan** (z hluboká vzdychne).

**Komorná.** Slyšel jste ? (Chytne Žana za ruku.) Pojďte, prosím vás, pojďte. (Táhne Žana s sebou ku dveřím.)

**Žan.** Ale, Terez, to snad bylo mámení — (stane u dveří, ohlédne se).

**Ivan** (na posledním schodu na levo, stojí strnule, mlčky, s očima hrozivě vyjevenýma).

**Žan.** Oh! (Bezděky se pokřižuje.)

**Komorná** (vykřikne a vskočí do vnitř).

**Žan** (za ní).

</section>

<section>

Dvéře bouchnou. Je slyšeti, jak rychle, rozčileně otáčejí klíč v zámku.

**Ivan.** Snad už dají pokoj. (Jde k balustrádě; na ní polosedě vytáhne dýmčičku za pasem, zakřesá, v tom se vychýlí dolů a vyhlíží.) Světlo! Pod stromy v černu — rovně se nese (vyhlíží ke schodům v pravo). Dva jdou a rovnou sem. Plemeno závistné. (Rychle přejde na levo a po schodech dolů.)

</section>
