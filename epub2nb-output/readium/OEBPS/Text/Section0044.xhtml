<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: -30px; margin: 0px 0px 0px 30px; text-align: justify;}

  p.sgc-1 {font-style: italic; text-indent: 0px; margin: 0px}

  p.sgc-3 {font-style: italic}
  p.sgc-2 {font-style: italic; text-indent: 0px; margin: 0px}

  p.sgc-5 {font-weight: bold}
  /*]]>*/
  </style>
</head>

<body>
  <h3 id="heading_id_2">Výstup 8.</h3>

  <p class="sgc-3">Dvořan, vrchní, kněžna.</p>

  <p>&nbsp;</p>

  <p><b>Dvořan</b> (užasle hledí na ní). Jako malina! Malina, že člověk zapomene — A ne vesnicky hloupá. Ale dostal jsem —</p>

  <p><b>Vrchní.</b> K službám — eh to jest —</p>

  <p><b>Dvořan</b> (béře na se opět důstojnost). Proč jste mne neinformoval?</p>

  <p><b>Kněžnu</b> (to baví; usmívá se).</p>

  <p><b>Vrchní.</b> Kdož by se nadál takové smělosti.</p>

  <p><b>Dvořan.</b> Měl jste to znát. To děvče odtud odvedete.</p>

  <p><b>Vrchní.</b> Mlynář bude vyvádět.</p>

  <p><b>Dvořan.</b> Skrotíme jej, uvidíte.</p>

  <p><b>Kněžna</b> (vstupujíc na lávku, volá čtveračivě). Pane hrabě —</p>

  <p><b>Dvořan</b> (překvapen). Ah, Jasnosti! (Jde jí vstříc).&nbsp;</p>

  <p><b>Kněžna.</b> Vy tu?</p>

  <p><b>Dvořan.</b> Chci vidět toho zpurného mlynáře.&nbsp;</p>

  <p><b>Kněžna.</b> A seznat zdejší modu v obuvi.&nbsp;</p>

  <p><b>Dvořan</b> (se hryzne do rtů). Jdu z ouřední horlivosti —</p>

  <p><b>Kněžna.</b> To děvče je velmi čiperné.&nbsp;</p>

  <p><b>Dvořan.</b> Velmi smělé, Jasnosti.&nbsp;</p>

  <p><b>Kněžna.</b> Chci s ní promluvit i s mlynářem. Podívám se do mlýna.</p>

  <p><b>Dvořan</b> (kvapně). To není možná, Jasnosti, to není možná. Tam za tím prahem, kdož ví, co by vás čekalo, jaká odvážlivost. Hle, nikdo ani nevyšel vás uvítat.</p>

  <p><b>Kněžna.</b> Snad není mlynář doma.</p>

  <p><b>Vrchní</b> (ochotně). Jasnosti, s dovolením, přesvědčím se.</p>

  <p><b>Kněžna.</b> Zeptejte se.</p>

  <p><b>Vrchní</b> (odejde do mlýna).</p>
</body>
</html>
