<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: -30px; margin: 0px 0px 0px 30px; text-align: justify;}

  p.sgc-1 {font-style: italic; text-indent: 0px; margin: 0px}

  p.sgc-3 {font-style: italic}
  p.sgc-2 {font-style: italic; text-indent: 0px; margin: 0px 0px 0px 0px}

  p.sgc-5 {font-weight: bold}

  blockquote.sgc-6 {margin: 0 0 0 40px; border: none; padding: 0px;}
  /*]]>*/
  </style>
</head>

<body>
  <h1 id="heading_id_4">Jednání čtvrté.</h1>

  <p class="sgc-3">Scéna jako počátkem třetího jednání. Měsíc svítí.</p>

  <p>&nbsp;</p>

  <h3 id="heading_id_3">Výstup 1.</h3>

  <p class="sgc-3">Hanička, pak Zajíček.</p>

  <p class="sgc-3">&nbsp;</p>

  <p><b>Hanička</b> (vystoupí z prava; rychle přejde kameny a stane poblíže lípy). Zdalis mu, stará lípo, připomenula —</p>

  <p><b>Zajíček</b> (z leva z lesa; lekne se, pak radostně): Haničko! Já se lek', že to je lesní panna.</p>

  <p><b>Hanička.</b> Ó, tady bývají. Ale co tu děláte, kde jsou ostatní.</p>

  <p><b>Zajíček.</b> Šli k zámečku. Já se musil vrátit. Ztratil jsem, ach, tu rejmovanou suppliku a nejspíš, a myslím na jisto, že tady, jak nás to tu (ohlíží se bázlivě) přestrašilo.</p>

  <p><b>Hanička.</b> Co —</p>

  <p><b>Zajíček.</b> Ne, ne, bojím se tady o tom mluvit. Ale co ty, kam jdeš.</p>

  <p><b>Hanička.</b> Za Liborem; vede kněžnu na zámeček.</p>

  <p><b>Zajíček.</b> On! Mlynář! Ale jen kdybych našel suppliku, (začne hledat) bez ní není možná kasací —</p>

  <p><b>Hanička.</b> Půjdeme spolu —</p>

  <p><b>Zajíček.</b> Hned — vždyť tady přec — (klekne a hledá&nbsp;dál) jsem ji čet — Nic — nikde nic —&nbsp;Z lesa zavzní tichá hudba.</p>

  <p><b>Zajíček</b> (nechav hledání, naslouchá kleče). Bože, Haničko, slyšíš?</p>

  <p><b>Hanička.</b> Slyším.</p>

  <p>&nbsp;</p>

  <p class="sgc-2">(Z lesa se ozve tlumený zpěv lesních panen.)</p>

  <p class="sgc-2">&nbsp;</p>

  <blockquote class="sgc-6">
    <p>Po mezi, po stráni,&nbsp;</p>

    <p>u ohně pastevců,&nbsp;</p>

    <p>na sadu, u krbu,&nbsp;</p>

    <p>po hradu ssutinách,&nbsp;</p>

    <p>po hrobech plemene,&nbsp;</p>

    <p>po šíru, daleku&nbsp;</p>

    <p>zavívá sladký dech&nbsp;</p>

    <p>mateří doušky. —</p>

    <p>&nbsp;</p>
  </blockquote>

  <p><b>Hanička</b> (tiše). Rozumíš?</p>

  <p><b>Zajíček</b> (vzrušen, tlumeně). Ó, rozumím.</p>

  <p>&nbsp;</p>

  <p class="sgc-2">Tichá hudba z lesa.</p>

  <p class="sgc-2">&nbsp;</p>

  <p><b>Zajíček</b> (jako u vytržení). Tak to sladce zní a jako z temna dávných nocí vane, jako z dálky, z dětství tiše zvoní. Jak bych se sestrou zas naslouchal a hleděl v zrak nebožky matky, jenž do hloubi srdce hřál a vyzářil tak jako paprslek až na dno lesní studánky —</p>

  <p>&nbsp;</p>

  <p class="sgc-2">U břiz se zjeví lesní panna, v tom povystoupí dvě z lesa v pozadí, na pravo jiné, jako plaché laně povyhlédnou a zase zmizejí; hned se jiné zjeví, za stromy, v paloučku.</p>

  <p class="sgc-2">&nbsp;</p>

  <p><b>Zajíček.</b> Můj bože, to je sen, to je sen — Haničko —</p>

  <p>&nbsp;</p>

  <p class="sgc-2">Tichá hudba náhle přestane, lesní panny zmizejí.</p>

  <p class="sgc-2">&nbsp;</p>

  <p><b>Hanička</b> (vzrušeně). Jdou!&nbsp;</p>

  <p><b>Zajíček.</b> Kdo?</p>

  <p><b>Hanička.</b> Jdou pro mne, chtějí mne odvést —&nbsp;</p>

  <p><b>Zajíček.</b> Uteč, uteč, tady do lesa.&nbsp;</p>

  <p><b>Hanička.</b> Už je pozdě. Slyšíte?</p>
</body>
</html>
