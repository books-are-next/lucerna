---
contentType: drama
---

### Výstup 2.

Hanička, předešlí.

**Hanička** (v dřevákách stane na prahu, vystoupí na lavičku u dveří, a zaclánějíc dlaní zrak, vyhlíží před se na levo).

**Míchal** (vzrušen, tlumeně). To jest ona, to ten květ!

**Ivan.** To je ona! Nó, nó — Tak si pro něj skoč!

**Míchal** (huhlavě). Na suchou půdu! A Černobýl má za pasem.

**Hanička** (volá). Libore! Libore!

**Míchal** (nadšeně). Slyšíš, slyšíš, to je hlásek!

**Ivan.** Nó, nó, hlásek je, ale raději ho neslyšet. Máš lidskou slabost, proto jsi k smíchu.

**Hanička** (za té řeči sestoupila a zachází v pravo za mlýn).

**Ivan.** A budeš ještě víc, až přijdeš se hřbetem na strakato zmalovaným. Není ti pomoci. (Ustoupí a zmizí mezi stromy.)

**Míchal** (za ním zavrčí, pak so schoulí do křoví).
