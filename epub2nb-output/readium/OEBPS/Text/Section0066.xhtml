<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: -30px; margin: 0px 0px 0px 30px; text-align: justify;}

  p.sgc-1 {font-style: italic; text-indent: 0px; margin: 0px}

  p.sgc-3 {font-style: italic}
  p.sgc-2 {font-style: italic; text-indent: 0px; margin: 0px}

  p.sgc-5 {font-weight: bold}
  /*]]>*/
  </style>
</head>

<body>
  <h3 id="heading_id_2">Výstup 2.</h3>

  <p class="sgc-3">Komorná, pak Žan, předešlý.</p>

  <p>&nbsp;</p>

  <p><b>Komorná</b> (vystoupí rychle, stane však všecka překvapena). Ah!</p>

  <p><b>Žan</b> (za ní, nesa dvě židle, které postaví poblíže dveří na pravo). To se divíte, co? Snad už nebudete broukat, že nás kněžna sem poslala.</p>

  <p><b>Komorná</b> (zašla k balustrádě, hledí dolů). Ah, voda, jezírko — Ale ta tma pod stromy, až černo.</p>

  <p><b>Žan</b> (tajemně). Říkají, že se tam zjevuje —</p>

  <p><b>Komorná</b> (vpadne). Zas už začínáte? Zas něco o duchách a lesních mužích, jak jste mně chtěl cestou duši vystrašit.</p>

  <p><b>Žan.</b> Já co jen slyšel, a ostatek, pán Bůh s námi a zlý pryč, tady o téhle terrase jsem nic nepovídal. Jistě nic o mrtvém klášterníku. Ne, viďte —</p>

  <p><b>Komorná</b> (odskočí od balustrády). Mlčte, nepovídejte, vy mne chcete odtud vyhnat. Pojďte, raději přineseme stůl. (Pojednou.) A opravdu poručila paní kněžna stůl na terrasu, teď v noci?</p>

  <p><b>Žan.</b> Až s Terezou dojedete na zámeček, povídala, uchystáte mně stůl na terrase.</p>

  <p><b>Komorná.</b> Ale o tom klášterníku jste jí nepovídal.</p>

  <p><b>Žan.</b> Nedošlo na to; ale kdyby došlo, byl bych jí řekl, že tadyhle jednou, dávno před lety, jednou v noci, když tu panstvo po honech hrálo v karty, zjevil se mrtvý klášterník, nebožtík bratr tehda panujícího knížete. Ten klášterník měl vlastně být panujícím, ale ošidili ho a dali do kláštera a tam umřel. A najednou —</p>

  <p><b>Komorná</b> (rychle ku dveřím). Pojďte raději pro stůl. (Stane u prahu.) Ale to už je dávno, povídáte.</p>

  <p><b>Žan.</b> Co —</p>

  <p><b>Komorná.</b> No, co ten klášterník —</p>

  <p><b>Žan.</b> Co ten mrtvý klášterník se postavil z nenadání za bratra a díval se mu do karet, mrtvý — právě o půlnoci —</p>

  <p><b>Komorná.</b> Ten stůl! Ten stůl! (Vejde rychle do dveří.)</p>

  <p><b>Žan</b> (za ní).</p>
</body>
</html>
