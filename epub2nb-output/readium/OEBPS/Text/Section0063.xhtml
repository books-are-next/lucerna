<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: -30px; margin: 0px 0px 0px 30px; text-align: justify;}

  p.sgc-1 {font-style: italic; text-indent: 0px; margin: 0px}

  p.sgc-3 {font-style: italic}
  p.sgc-2 {font-style: italic; text-indent: 0px; margin: 0px 0px 0px 0px}

  p.sgc-5 {font-weight: bold}
  /*]]>*/
  </style>
</head>

<body>
  <h3 id="heading_id_2">Výstup 8.</h3>

  <p class="sgc-3">Pan Franc, mušketýr, Míchal.</p>

  <p class="sgc-3">&nbsp;</p>

  <p><b>Franc</b> (v levo v popředí ještě za scénou v lese). Tak to jste mušketýr, to jste starý voják?</p>

  <p><b>Mušketýr</b> (tamtéž). Tak jdou oni napřed, pane kancalářský. Já se nebojím.</p>

  <p><b>Franc.</b> Jen jděte vy. (Vystoupí, mušketýra skoro strkaje. Rozhlíží se úzkostně.)</p>

  <p><b>Mušketýr.</b> Co pak se bojím? Já, starý voják? Na tureckých hranicích jsem ležel.</p>

  <p><b>Franc.</b> Tady je ta lípa, tady máme ostat.</p>

  <p><b>Mušketýr.</b> Je to divný mandát.</p>

  <p><b>Franc.</b> Když vrchní poručil —</p>

  <p><b>Mušketýr.</b> To je pravda, mandát je mandát. A jak on sám, jako pan vrchní pořídí —</p>

  <p><b>Franc.</b> Dobře; mlynář je pryč, holka sama doma se starou —</p>

  <p><b>Mušketýr.</b> Ale Braha —</p>

  <p><b>Franc.</b> Aby ho nezmohli! Bude-li potřeba, svážou ho a holku odvedou na zámek a pak přijdou sem lípu porazit.</p>

  <p><b>Mušketýr.</b> Já bych radši byl tam. Co tady —&nbsp;</p>

  <p><b>Franc.</b> Plán je plán. Jakpak kdyby se mlynář právě vracel domů ze zámečku. Zadržet ho, nepustit — aspoň ne hned, to musíme a pomoc přijde, a tu lípu hlídat. Tady mají ti hřbeti nějakou skrýš — Suma sumárum: hlídat. (Rozhlíží se přemáhaje strach.) Ale je tu (povzdechne) tak divně. (Náhle.) Býval jste přec na vartách ?</p>

  <p><b>Mušketýr.</b> A bože, jak přišel mandát, ve dne v noci, a ještě víc v noci.</p>

  <p><b>Franc.</b> Nebál jste se v noci?</p>

  <p><b>Mušketýr.</b> To jsem byl ještě radši; to jsem všechno prospal.</p>

  <p><b>Franc.</b> Já bych ani oka nezamhouřil.</p>

  <p><b>Mušketýr</b> (ohlíží se). No, vědí, pane kancalářský, není místo jako místo, obzvlášť v noci, a o tomhle tu se moc povídá.</p>

  <p><b>Franc</b> (vpadne). Mlčte, vím to. Ale vy — vy se nebojíte.</p>

  <p><b>Mušketýr.</b> Já? Já — já se nebojím. Mandát je —&nbsp;</p>

  <p><b>Míchal</b> (odhalí lucernu, tak že z pod lípy vyšlehne světýlko).</p>

  <p><b>Mušketýr.</b> Man — Co je to? (Ukazuje na lípu).&nbsp;</p>

  <p><b>Franc.</b> Marjá panno! (Staví se za mušketýra.) Co, co — je to?</p>

  <p>&nbsp;</p>

  <p class="sgc-2">Náhle vysvítí měsíc, ostře se vyjasní.</p>

  <p class="sgc-2">&nbsp;</p>

  <p><b>Míchal</b> (v plném ozáření sedí nehybně, zašklebí se). Dnes se mně chce někoho utopit.</p>

  <p><b>Franc.</b> Rány boží! (Uteče na levo do lesa.)&nbsp;</p>

  <p><b>Mušketýr.</b> Počkají, pane kancalářský. (Uteče za ním.)</p>
</body>
</html>
