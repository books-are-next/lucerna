<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: -30px; margin: 0px 0px 0px 30px; text-align: justify;}

  p.sgc-1 {font-style: italic; text-indent: 0px; margin: 0px}

  p.sgc-3 {font-style: italic}
  p.sgc-2 {font-style: italic; text-indent: 0px; margin: 0px}

  p.sgc-5 {font-weight: bold}
  /*]]>*/
  </style>
</head>

<body>
  <h3 id="heading_id_2">Výstup 10.</h3>

  <p class="sgc-3">Kněžna, vrchní, dvořan.</p>

  <p>&nbsp;</p>

  <p><b>Vrchní.</b> Jasnosti, jsem nešťasten; Kroužilka, ten rychtář —</p>

  <p><b>Kněžna</b> (netrpělivě). Co je —</p>

  <p><b>Vrchní.</b> Měl jsem řečníka znamenitého, ale ten schválně nepřišel.</p>

  <p><b>Dvořan.</b> Schválně?</p>

  <p><b>Vrchní.</b> Musím žalovati, že nechtěl.</p>

  <p><b>Kněžna</b> (začne pozorněji naslouchat).</p>

  <p><b>Dvořan.</b> A vzkázal jste mu?</p>

  <p><b>Vrchní.</b> Vzkázal, ano sám jsem u něho byl, osobně —</p>

  <p><b>Dvořan.</b> Poddaný a tak zpurný?</p>

  <p><b>Vrchní.</b> Zpurný je, ano — Co se týče poddanství — no — má svobodný mlýn a robotu nemá. Ale lucernu.</p>

  <p><b>Kněžna.</b> Lucernu? Co je to?</p>

  <p><b>Vrchní.</b> Povinnost posvítit vrchnosti lucernou, kdyby šla od jeho mlýna na starý, lesní zámeček.</p>

  <p><b>Kněžna</b> (čileji). Ah, to je divné. A na zámeček v lese, u jezírka — Vzpomínám si; polesný v Březovicích o něm vykládal, jaká to samota. A ten mlynář odepřel mne uvítat. Proč?</p>

  <p><b>Vrchní.</b> Je hrdý a rabulist. S vrchností se soudí o hranice a starou lípu. V té své hrdosti nedovolil schovance své babičky, aby uvítala Vaši Jasnost vinšem.</p>

  <p><b>Kněžna.</b> To děvče —</p>

  <p><b>Vrchní.</b> Je snad jeho vyvolená.</p>

  <p><b>Dvořan.</b> Sirotek?</p>

  <p><b>Vrchní.</b> K službám, sirotek, a proto patří vlastně vrchnosti. A jak zpurně mne odbyl, ten mlynář totiž; tak mladý a tak se odvážil, tak si troufal!</p>

  <p><b>Kněžna.</b> Ten mlýn je tu ve vsi pod zámkem.</p>

  <p><b>Vrchní.</b> Jasnosti, je kousek za vsí, o samotě.</p>

  <p><b>Kněžna.</b> A ten zámeček? Je prý zajímavý polohou i výstavností. Je zařízen ?</p>

  <p><b>Vrchní.</b> K službám, Jasnosti, ale tak opuštěn.&nbsp;</p>

  <p><b>Dvořan</b> (překvapen, že kněžna se tak zajímá).&nbsp;</p>

  <p><b>Kněžna</b> (k vrchnímu). Děkuji vám. A lid ať je pohoštěn.</p>

  <p><b>Vrchní</b> (se klaní). K službám Jasnosti, ale prosím ještě, jak s tím mlynářem.</p>

  <p><b>Dvořan.</b> Musí být potrestán.</p>

  <p><b>Kněžna.</b> Jak zaslouží. Avšak rozhodnutí odkládám. Jsem unavena. (Odejde v levo.)</p>
</body>
</html>
