---
contentType: prose
---

### Výstup 12.

Vrchní, předešlí.

**Vrchní.** Jasnosti, mlynář se už vrací. 

**Kněžna.** Už jdu.

**Dvořan.** Jasnosti, opravdu? Skrývati se k vůli tomu chámu —

**Kněžna** (na lávce). Je to něco zvláštního. (Zajde za stromy.)

**Vrchní.** Co to, prosím, že —

**Dvořan** (mrzutě). Šílené nápady, ženské rozmary. S tím mlynářem začněte o lípě, ať sezná paní kněžna (s úsměškem) tu »sílu«.

**Kněžna** (se vrátí na lávku). Mně připadlo, že bude lip — (vyhlédne na levo). Ah, už jde.  Jak je urostlý!

**Dvořan.** A opálený!

**Kněžna.** Ale má kolorit. To mně, milý hrabě, ještě připadlo, abyste se také schoval.

**Dvořan** (tma). Já, jasnosti, já? Má hodnost a k vůli takovému —

**Kněžna.** Honem, honem, hrabě. Chci, aby nejprve začal vrchní, pak vy, ať uslyším všechny tony mlynářovy drsné melodie. Tedy rychle, rychle! (Ustoupí za stromy.)

**Dvořan** (popuzen). To je jí zábavou! (Odejde za kněžnou.)

(Slunce zapadlo.)
